<html>
<head>
<title>tunis</title>
</head>
<body bgcolor="#B1F69D">
<br><p align="center"><font size="4"><a href="..\index.html">Головна</a> | <a href="..\na6a_zbirna\na6a_zirkova_zbirna.html">Наша зіркова збірна</a> | <a href="..\grupa H\grupa_H.html">Група Н</a> | <a href="..\vsi_komandy\vsi_comandy.html">Всі команди</a> | <a href="..\final\final.html">Фінал</a><font>
<br><br>
<h1 align="center">Матч Україна-Туніс</h1>
<br><img src="tunis\5.JPG" align="left">
<font size="5">Звісно, ми невдало розпочали боротьбу на Чемпіонаті Світу, отримавши болючого ляпаса від іспанців, але наступна гра з Саудівською Аравією подарувала нам не лише надію, а й додала впевненості всім гравцям. Ще один крок і ми в плей-офф. Для цього команді Блохіна достатньо було зіграти в нічию з Тунісом. Але, зрозуміло, що виходити на поле і грати відверто на нічийний результат  було б безглуздо.
<br>Гра розпочалася в доволі спокійному темпі. Багато боротьби передовсім було в центрі поля, тому до небезпечних моментів справа рідко доходила. Підопічні Блохіна все ж таки тримали контроль над м’ячем, а коли його втрачали, то починали зустрічати суперника ще в центрі поля. Така тактика гри не дозволила команді Роже Лемерра у першому таймі створити принаймні одну більш-менш небезпечну нагоду поблизу воріт Олександра Шовковського.<img src="tunis\2.JPG" align="right">
<br>Весь другий тайм суперник українців відіграв в меншості.(За грубу гру арбітр матчу Карлос Камарилья вилучив з поля тунісця Жазірі.) Але це аж ніяк не вплинуло на гру команди у другій половині зустрічі.Невідомо, яку настанову дав Олег Блохін своїй команді, але за такої гри спокійно можна було й програти. 
<br>Але про сумне не будемо. 70-а хвилина матчу стала вирішальною у цій зустрічі. Контратакa збірної України за участю Шевченка завершилася тим, що Андрія збили у карному майданчику і як наслідок ми заробили пенальті. Багато суперечок було щодо того, чи дійсно воно було заслуженим, проте це не дуже важливо. Аджe ми виграли саме завдяки цьому голу.
<br><img src="tunis\4.JPG" align="left">Особливо гарячими вийшли останні хвилини гри, коли Україна втратила декілька непоганих нагод, щоб подвоїти рахунок. Але фінальна сирена зафіксувала мінімальну перемогу збірної України, яка гарантувала нам вихід до наступного раунду. 
<p>Що ж, підсумовуючи вище сказанe, вітаємо наших хлопців під керівництвом Олега Блохіна за такий результат. Дебют на першому для нас Чемпіонаті Світу вийшов на славу. І ложка дьогтю від іспанців на старті не зіпсувала українську бочку з медом. <img src="tunis\3.JPG">
</font>
</body>